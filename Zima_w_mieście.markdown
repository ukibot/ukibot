# Zima w mieście
2019-12-14

Dom rano pachnie kawą i dymem z pieca, ciepłem i spokojem. Nie śpię już od paru godzin, za oknem nadal jest ciemno, o brzasku skoczę na zakupy, bo w ten weekend trzeba przytargać do domu więcej sprawunków niż zwykle. Sprzątnąć więcej niż zwykle. W następny weekend zaczynają się święta.

Dzień zacząłem od zepsucia linuksowego systemu (ponownie), posprzątaniu po tym zdarzeniu i postawieniu wszystkiego na nogi, na szczęście z notatkami na pendrajwie ostatni etap zajął dosłownie kilka minut i mam nawet pomysł na dalsze uproszczenie tego procesu. W planach na dziś mam jeszcze spacer po chaszczach i palenie w piecach przez resztę dnia. Porządki, pranie, wymyślanie świątecznych prezentów, zupełnie normalne sprawy.



