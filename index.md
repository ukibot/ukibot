# index
2019-12-09

[Slow life](#Slow life)

[Godzina Youtuba dziennie](#Godzina Youtuba dziennie)

[AiO](#AiO)

[Teraz... Zmiana?](#Teraz... Zmiana)

[Nowy klamot](#Nowy klamot)

[Jak sprawnie pisać](#Jak sprawnie pisać)

[Jednak nie laptop](#Jednak nie laptop)

[Postęp prac nad stroną](#Postęp prac nad stroną)

[Lista instalacyjna](#Lista instalacyjna)

[Problemy z Linuksem](#Problemy z Linuksem)

[Rzeczy, które działają](#Rzeczy, które działają)

[Zima w mieście](#Zima w mieście)

[Marzenia](#Marzenia)

[Początki](#Początki)


# Slow life
2020-01-16

Wychodząc do pracy kwadrans wcześniej, zamiast porannej dawki pośpiechu mogę cieszyć się długim i relaksującym spacerem. Mogę zrobić kilka zdjęć albo kupić coś potrzebnego albo zwyczajnie iść wolniej.

W plebiscycie na system miesiąca jednak wygrał Windows. Posprzątałem na pulpicie, zrobiłem sobie trochę luzu. Jak wymyślę coś działającego, to napiszę, tymczasem ten jeden system przykleił się do ściany. Zaczynsam rozumieć użytkowników makówki. Przydałaby się jeszcze apka do synchronizacji danych, niekoniecznie jakaś strasznie rozbudowana. Mógłby być nawet majtkosoftowy łandrajw albo google drive, cokolwiek, bo mam gromady całe rzeczy, które mógłbym chcieć gdzieś przenieść. Może jednak dysk twardy będzie bardziej stosowny, bo w końcu to desktop?


# Godzina Youtuba dziennie
2020-01-15

Youtube coraz bardziej zamieniał się w telewizor z dziwnymi kanałami, wchłanianie go w hurtowych ilościach zwyczajnie nie miało sensu. Zaczynało mi przeszkadzać to, jak spędzam woilny czas. Pomyślałem, że to będzie dobry moment, żeby rozpocząć taki mały eksperyment: co się stanie kiedy ograniczę spożycie jutubowych treści do, powiedzmy, godziny dziennie? Wyszło jak zwykle. Słucham podcastów. Ale mam wolne ręce, oczy i umysł. Mam spokój, nie jestem przyklejony do kompa, mogę porobić coś w domu, ugotować coś, rozpalić w piecu albo posprzątać. Pościągałęm trochę podcastów z myślą, żeby mieć czego posłuchać po drodze do pracy. Potrzebowałbym pięciu półgodzinnych odcinków tygodniowo. Śmieszne, ale prawdziwe: mam pół godziny dziennie, które inaczej mi ucieka. Spaceruję, więc dbam o zdrowie, ale mam trochę wolnych mocy umysłowych. Teraz niechcący słucham znacznie więcej, niż planowałem.
A jutub, cóż, godzina dziennie to godzina dziennie. Jak znalazł do snu.


# AiO
2020-01-13

Lenovo M90z. Kobyła. Potwór. Może nie powala specyfikacją, ale do zastosowań biurowych obleci, przez moment pracowało się też bez większych problemów. Gdybym wiedział jak się potoczy ten rok, pewnie bym go nie kupił, a teraz, widząc i rozmiar, i masę, i problemy z mobilnością, coraz częściej myślę, że potrzebowałbym czegoś znacznie mniejszego. Ale jest to AiO. I pobędzie jeszcze długo, bo to solidny sprzęt.
Jak dotąd rozbudowałem go tylko o nowocześniejszy adapter bluetooth, 4.0 okazało się niezbędne. Cieszę się wielgachnym ekranem, brakiem kabli na biurku, bezproblemowym podnoszeniem czy pochylaniem. Tylko przenosić go jest trudno.
Ekran. Taki wielki z bliska. Klawiatura taka płaska i niezajmująca miejsca.


# Teraz... Zmiana
2020-01-15

Slax nie chce się dogadać z nową klawiaturą. Nie znalazłem rozwiązania, więc musiałem się przesiąść. Pomysł na zastępstwo to Ubuntu (i to z Gnomem). Trochę na zasadzie rzucania gównem o ścianę i sprawdzenia co się przyklei, bo próbowałem i Debiana, i Pepperminta, i Fatdoga i żaden nie dał rady bez klawiatury. Albo się nie włączały w ogóle (system czekał na wciśnięcie klawisza w czasie bootu), albo klawiatura się nie dała podłączyć.  Pod Ubuntu wszystko po prostu zadziałało. Za pierwszym razem, bo później przestało. Poczekam, żoże coś się zmieni w tym jak używam komputera, na razie zostaję przy Windowsie. Dokąd Ubuntu działało, nie było problemu. Jak przestało, samo z siebie, to wymiękłem. Nie ma sensu się kopać z koniem. Dzień nie do końca stracony, bo nie tylko odgruzowałem pendrajw, ale też przy okazji posłuchałem podcastów, a to jest zawsze dobrze spędzony czas. Szkoda tylko, że wieczory są takie krótkie.


# Nowy klamot - statyw Slik Sprint Mini
2020-01-11

Odkąd mam regularne wypłaty, łatwiej jest mi się zakrzątnąć wokół uzupełnienia luk w posiadanym mieniu albo podniesienia standardu tego, co posiadam. Miałem (i nadal mam) dość męczący statyw Triopo. Niewysoki, dość lekki. Nogi zakręcane zamiast takich na klips, głowica stale wysunięta, dość duża objętość, kłopotliwe składanie. Spełniał swoją funkcję całkiem dobrze, ale skorzystałem z okazji i wymieniłem go na nieco lżejszy, nieco niższy i nieco bardziej wygodny w użytkowaniu statyw Slik Sprint III Mini. Z poprzedniego statywu korzystałem kilka ładnych lat, ostatnim razem zatargałem go nad j. Fletnowskie, fotografowałem tam przez kilka godzin moczary, okoliczny las i samo jezioro i jak zwykle dał radę.
Nowy też statyw zabrałem na spacer. Wysokość do TLRa była w sam raz, waga i rozmiar umożliwiają przenoszenie w torbie. Jest dobrze, zamierzam go używać. Pewne rzeczy mogą się okazać kłopotliwe, np. mocowanie szybkozłączki wyłącznie przy użyciu jakiegoś narzędzia w rodzaju scyzoryka albo monety albo fakt, że większość zdjęć zrobiłem z wysuniętą kolumną. Ale nie zamierzam się tym przejmować. Jest dobrze. I bardzo, bardzo lekko. Zobaczę jak ta rzecz będzie się starzała, czy się nie roztelepie od brudu i piachu. Z radością zobaczę.


# Jak sprawnie pisać
2020-01-11

Nowa klawiatura cały czas psoci, nie przejmuję się tym drobiazgiem. Działa jak nowa, chociaż musiałem kupić adapter prawie w cenie klawiatury.
Pomyślałem, że warto napisać o zamiarze przestrzegania dość rygorystycznie zasady organizacji pracy przy pisaniu: najpierw napisać, później poprawić, na końcu - opublikować.
Pierwsza sprawa, to mieć jakiś plan. Niekoniecznie konkretnie poukładane cokolwiek, po prostu pomysł na początek, środek i koniec tekstu. Nie trzeba się go trzymać, ale musi być. Istnieć, prezentować niezachwianą logikę, być na tyle atrakcyjnym, żeby chciało się napisać coś od początku do końca, najlepiej za jednym zamachem. Ważki temat i przemyślana kompozycja, do tego się to sprowadza.
Druga rzecz to wykonanie tego planu. Ważne, żeby samo się pisało. Żeby się napisało za jednym posiedzeniem, żeby nie rewidować tekstu w połowie pisania. Najchętniej ograniczyłbym widzialność tekstu wyłącznie do paru słów wstecz, może jednego zdania. I koniec. Pisać, nie zawracać. Nie poprawiać błędów, może literówki, ale nic większego, najlepiej w ogóle nie widzieć co się pisze.
Później, na samym końcu procesu twórczego, przychodzi czas na edycję. Na poprawę błędów i naprawę czegoś, co wcześniej udało się spierdolić. Na przeczytanie wszystkiego raz i jeszcze raz i jeszcze jeden raz. Aż będzie dobrze.

I to już jest koniec. Można tekst zostawić, poczekać albo publikować od razu.
W tej metodzie chodzi o to, żeby się nie wplątać w pętlę ciągłych poprawek, żeby pracować efektywnie i sprawnie. Przemyśleć, napisać, sprawdzić i już.


# Jednak nie laptop
2020-01-10

Sprzęt wprawdzie się nie posypał, ale jedna uparta śrubka zablokowała mi możliwość rozbudowy lub naprawy laptopa. Więc... nie mam zamiaru tego robić. Laptop spisałem na straty. Zaczynam od punktu wyjścia, mądrzejszy o jakieś doświadczenia. I raczej będę się opierał na rozwiązaniach uniwersalnych, działających z linii poleceń na przykład. Albo podstawowych, systemowych. Czasem się tylko zastanowię czy to wszystko w ogóle ma sens. W każdym razie na ten moment mój pomysł to Ghostwriter, wielce poprawny format markdown i jekyll po stronie serwera. I radość z ognia trzaskającego w piecu.  Albo nadal Zim i nadal darmowy hosting gdzieśtam gdzieśtam i tylko trzeba ogarnąć jakiś w miarę czytelny szablon. I już, wsio.
Klawiaturę kupiłem, radiową. Oczywiście kłopot, bo stare [AiO](#AiO) nie ma wsparcia dla BT4.0 i nie wykrywa w ogóle nowego sprzętu. Laptop Anki daje radę połączyć się z klawiaturą, więc się nie martwię o sprzęt, tylko mam kolejny problem do rozwiązania. Jakoś, kiedyś... Z dziwnostek, nie mam klawiszy funkcyjnych, więc nowa klawiatura się kwalifikuje chyba jako 60%.  75%. Składana na pół.
Następny dzień. Ogarnąłem adapter. Nowa klawiatura działa. Piszę. 
Dałem sobie na wstrzymanie z linuchem, nie wiem którego narzędzia do bluetooth mam użyć, żeby dogadać klawiaturę z tym systemem - jeżell w ogóle jest takie narzędzie. Coś mi mówi, że powinienem spróbować jakiejś w miarę nowej, pełnosprytnej dystrybucji, nie superlekkiego systemiku dla bardzo starych sprzętów. Też coraz bardziej jestem u siebie jak chodzi o korzystanie z tej dziwnej klawiatury. Palce w końcu zaczynają trafiać we właściwe miejsca. Pisze się.
Odkryłem istnienie klawiszy funkcyjnych, to chyba jedyny brakujący element tej dziwnej układanki. To i moduł sprawdzania pisowni.
 

# Postęp prac nad stroną
2020-01-03

Styczeń przyniósł postęp prac nad szablonem niniejszej strony. Bawię się fontami Google, kolory na razie zostawiłem w spokoju. Znalazłem kilka ciekawych fontów z polskimi znakami diakrytycznymi i myślę jak i czego użyć, żeby treści na stronie dobrze się czytało i jednocześnie żeby stronka nie wionęła nudą. Coś lekkiego, ale nie przesadnie, coś wesołego, ale nie dziecinnego.
API Google do korzystania z fontów jest naprawdę wygodne i trudno wyobrazić sobie koniec monopolu Googla na tym polu. Fonty są łatwe w użyciu, wygodne, estetyczne. Nie zawsze są polskie znaki diakrytyczne, ale, z drugiej strony, często są. Pisze mi się całkiem wygodnie, ociągam się trochę z władowaniem sporej kasy w leciwego dość laptopa. Zobaczymy co przyniesie czas.


# Lista instalacyjna
2020-01-01

Zainstalowane dodatkowe oprogramowanie:
---------------------------------------

* firefox-esr 
* zim + aspell-pl
* focuswriter z polskim hunspellem
* ghostwriter, ponownie z hunspellem, oba w ramach eksperymentu
* mocp + ffmpeg (lub vlc z masą opcjonalnych paczek)
* alpine
* geany (dowolny edytor tekstu ze wsparciem dla unikodu dałby radę, więc jak jakiś jest, to można ominąć)
* ncdu (do diagnostyki)
* fonty lato (light wygląda naprawdę spoko)
* ncftp
* lynx


Ustawienia:
-----------

* wicd: hasło do wifi
* przełączyć język/układ klawiatury na polski
* skonfigurować alpine
* zim: preferencje (font), pluginy (język pl w sprawdzaniu pisowni, wygląd trybu nieprzeszkadzającego)
* edycja wpisów w ``/usr/share/applications`` (dodanie ``Hidden=true`` temu, co niepotrzebne)
* ``timedatectl set-timezone Europe/Warsaw``
* ``echo 'Mod4 e :Exec pcmanfm' >> ~/.fluxbox/keys``
* tapeta

szablony do Zima (w szablonie default: "``[% strftime("%Y-%m-%d") %]``")

* konfiguracja przeglądarek: strony startowe, wyszukiwarki, dodatki i rozszerzenia (kasowanie pamięci podręcznej i adblocker)
* konfiguracja xterminala (dodanie paska przewijania z boku okna)
* duplicity


Do zrobienia:
-------------

* backup: github/dropbox/google drive/cokolwiek


# Problemy z Linuksem
2020-01-01

Zadomowiłem się. Zrobiłem po swojemu, podstawowe narzędzia działają tak jak chciałem. Brakuje mi tylko backupu w chmurze. Temat do ogarnięcia w przyszłości.

Napisałem skrypt eksportujący notatki do formatu HTML i wysyłający wszystko na serwer, popróbowałem Focuswritera i Ghostwritera i nadal piszę w Zimie; Ghostwriter kusi, bo łatwo byłoby mi go stosować do tworzenia stron internetowych, ale nie jest wygodny przy pracy z gromadką małych plików. Zdecydowałem się na instalację programów rekomendowanych przez twórcę systemu (VLC, Firefox). Odpaliłem Flare, trochę pograłem, naprawdę nie jest źle. Poza jednym aspektem: od czasu do czasu muszę usunąć zapisane przez system zmiany. Plik z moimi danymi puchnie i puchnie i kiedy przekroczy 1GB, zaczynają się problemy z płynnością działania systemu. Muszę usuwać ten plik, przez co tracę część ustawień. Z pomocą narzędzia ncdu udało mi się ustalić kilka programów odpowiedzialnych za moje kłopoty, głównie psociła przeglądarka ze swoimi ustawieniami i pamięcią podręczną i apt z dziwnym zwyczajem niesprzątania po sobie. Pamięć podręczną i ściągnięte paczki łatwo można wyczyścić, można też nie korzystać z apta i nie instalować setki programw i programików na systemie działającym z pendajwa i tego drugiego podejścia będę się trzymał.

Rzeczy, które powinny być łatwe, sprawiają trudności. 

Awiki, na które również ostrzyłem sobie zęby, na net moment nie jest dostępne w debianowskim repozytorium. Rednotebook to dziennik, nie notatnik. Zostaje albo zbiór plików tekstowych, albo Zim. Atom.io nie jest dostępny, ustrojstw w rodzaju wikidpad ze zintegrowaną bazą danych zwyczajnie się boję. Zobaczymy. Zim wystarczy. Prawie na pewno.


# Rzeczy, które działają
2019-12-17

Zwykle dułgo się zastanawiam nad każdym znaczącym zakupem. Rozpoznaję różne opcje, drążę jakieś zagadnienie, sprawdzam, czy temat nie obrósł jakąś społecznością, jakimiś fanatykami albo kultem. I przede wszystkim, czy w danej dziedzinie występują modele klasyczne, uznane, wolne od wad.

Notesy i pióra wieczne
----------------------
Wydarzył się w moim życiu notes inspirowany prostotą japońskiego klasyka, Midori Travelers Notebook: czarny, skórzany, w wersji na wkłady 9x14cm. Pasują do niego niektóre notesy Oxford, Clairefontaine i Field Notes. Ale... wkłady robię sam. Kupuję papier tani, najczęściej zeszyty a4. Tnę, szyję, oprawiam. Korzystam z promocji i przecen w marketach.

W komplecie z notesem jest też pióro wieczne, żeby pisać naprawdę wygodnie, bez męczenia dłoni. Kaweco Sport, Waterman Hemisphere i Lamy Aion sprawowały się wyjątkowo dobrze, przekonuje mnie solidna, pozbawiona dupereli konstrukcja Aiona, ale wolę stalówki Kaweco. Waterman był najgorszy z tej trójki: trafiła mi się beznadziejna stalówka i producent, który nie za bardzo honoruje własną, bezwarunkową wieczystą gwarancję. Po wymianie wnętrzności na zapasowe części od Kaweco to po Watermana sięgam najczęściej. Pióro to jest całkiem sympatyczne i po dobraniu odpowiedniego tłoczka piszę nim codziennie. Kaweo Sport zgubiłem gdzieś między przystankiem i autobusem. To znakomita konstrukcja, pióro lekkie, niezawodne i solidne, ale nie wiem czy się zdecyduję na ponowny zakup, bo zwyczajnie mam już pióra inne, bardziej solidne, lepiej wyważone, przyjemniej leżące w dłoni. Sprawdziłoby się jako niezobowiązujące piórko do kieszeni, chociaż w tej roli marzy mi się stalowy Liliput, w ostateczności aluminiowy, czarny. Nie są to pióra drogie, w żadnym wypadku pamiątki przekazywane w rodzinach z pokolenia na pokolenie, po prostu trwałe, w miarę niezawodne narzędzia do brudzenia papieru. 

Różne akcesoria plastyczne
--------------------------
Prosta temperówka to bardzo trwałe urządzenie, ostrze przykręcone do metalowej obudowy. Jedne z najlepszych temperówek w tym stylu produkuje firma Mobius&Rupert. Mam mosiężną temperówkę na dwie grubości ołówków, nawet nie myślę o zmianie, jedyne czego mi trzeba to wymienne ostrza, które na razie albo ostrze samodzielnie, albo wymieniam na takie z tańszych temperówek.
Na początku studiów (2001-2002 rok?) kupiłem nożyk na obłamywane ostrza wyprodukowany przez firmę Olfa. Prawie dwadzieścia lat później nadal używam tego samego nożyka. Oraz rączki do skalpeli - dosłownie jeden kawałek metalu. Warto.
Stalowa linijka, pozyskana z najtańszego kątownika z marketu budowlanego. Kawałek stali. Nie zużywa się.

Scyzoryki i multitoole
----------------------
Moje szaleństwo związane z rzeczami trwałymi w ogóle rozkręciło się właśnie od scyzoryka, Victorinoxa Huntsmana, który wybrałem pod kątem turystyki pieszej. Jest to najprostszy, najlżejszy model, w którym są duże nożyczki i piła do drewna. W momencie zakupu scyzoryk ten miał ponad 20 lat, teraz pewnie bliżej 30. Przez cały ten czas po prostu działa. Wymieniłem okładziny na nowe, dołożyłem śrubokręt, wykałaczkę i pęsetę. I czasem go naostrzę. Robię nim sporo rzeczy w domu: przygotowuję rozpałkę, odkręcam śrubki, podważam wieczka, przycinam paznokcie, ale rzadko zabieram go w teren. Kilka lat temu zakrzątnąłem się wokół znacznie mniejszego i lżejszego multitoola, wybrałem Leathermana Style, model najmniejszy i najprostszy, który jednak się rozleciał i został wymieniony na większy, z dużymi nożyczkami. Ten Leatherman jest ze mną wszędzie, codziennie, w roli breloczka do kluczy. Ma on niewielkie ostrze, które jednak dobrze sprawdza się przy rozpakowywaniu paczek, nożyczki są wspaniałe, lepsze niż te w Victorinoxie,  a całość funkcjonalnie i rozmiarowo przypomina bardziej popularną, chociaż o wiele cięższą Micrę. Żałuję, że nie zdecydowałem się na Victorinoxa Classica, który łączy cztery najczęściej używane narzędzia przy zachowaniu wagi o połowę mniejszej od Leathermana Style.

Aparat fotograficzny
--------------------
Kupno Rolleiflexa 3.5F to największy jednokrotny wydatek w moim życiu. Obiektyw w tym aparacie jest wspaniały, zdjęcia wychodzą cudowne, a ja nie mam pytań i cały czas jestem wdzięczny za poradę, która doprowadziła mnie do tego zakupu. W ciągu nadchodzących kilku lat aparatowi temu przyda się serwis, bo momentami chodzi sztywno, ale sytuacja się nie pogarsza z czasem, więc nie śpieszy mi się z wydatkami. Aparatem tego typu fotografowano głowy państw i śluby gwiazd, nie za bardzo kojarzy się z fotografią krajobrazową, ale to nie znaczy, że aparat ten nie daje sobie rady w terenie. Daje radę, i to wybornie.

Zegarek
-------
Zegarek to zakup wbrew minimalistycznemu etosowi. Z ciekawości. Żeby paluch chociaż zamoczyć w tym świecie hobbystów, wyścigu szczurów, egzystencjalnej pustki i próżności. Modowy gadżet. Zbytek. Zawsze mam przy sobie telefon, telefon zawsze pokazuje dokładny czas. Ale kupiłem, mimo wszystko. Zegarek Wostok Amfibia, nietypowy model: koperta typu beczka, kaliber jakby mniejszy niż mówią w internecie, ale poza tym wszystko się zgadza: Dekielek z napisem AMPHIBIAN i tarcza z napisem Wostok sugerują jakąś nietypową wersję eksportową. Zegarek trochę przecieka pod koronką, ale poza tym działa. Cały czas myślę, że wolałbym synchronizowanego radiowo Casio G-shocka, ale nie narzekam. Wizytę w świecie mody uznać należy za zakończoną.

Elektronika
-----------
Telefon Samsung Solid, z którego płyty głównej usunąłem przyspawaną na stałe baterię, która za parę lat wylałaby i zniszczyła telefon. Telefon ma moduł GPS, kompas i mapy Trekbuddy. Do tego szczątkowy internet, podstawowe aplikacje typu email, możliwość odtwarznia muzyki, do tygdnia pracy na jednym ładowaniu. To model wytrzymały, bezproblemowy i lekki.

Odzież
------
Kurtka Woolrich, porządna, wełniana, w momencie zakupu mogła mieć 30-60 lat, podszewka była mocno styrana, musiałem wypruć kieszeń, ale kurtka od zewnątrz wyglądała jak nowa.
Koszule Patagonia. Kilka dobrych, używanych bawełnianych koszul kosztowało tyle, co jedna kiepska nowa.
Skarpety Darn Tough. Po paru latach nieregularnego noszenia na razie są bez żadnej dziury czy przetarcia. Niewiele skarpet przetrwało tak długo, żadne w tak dobrym stanie.

Drobiazgi
---------
Z rzeczy niezawodnych i  tanich - korzystam z zapalniczek Clipper. Oczywiście nie jest to klasa Zippo, ale jeżeli popularna zapalniczka za 2-3zł ma kilkuletnią żywotność, to się nie zastanawiam. Najlepsze tanie zapalniczki jakie znam. Da radę z nich po prostu wyciągnąć kamień razem z kółkiem i sprężyną -i w ten sposób mieć kompletne, ultralekkie krzesiwo do zastosowania w terenie.

Kuchnia
-------
Kolejna rzecz w moim życiu: butelka. Kupiłem kiedyś litrową manierkę Nalgene, klasyczną, z szerokim wlewem. Później znalazłem podobną w lumpiku. I kubek Camelbaka. I bidon Klean Kanteen - najlepszy z całej gromady (może dlatego mam takie wrażenie, że jest metalowy). Dokupiłem nawet korek, bo miałem tylko smoczek. Za butelkę dałem złotówkę, za korek - trzy dychy. Przytrafił się też kociołek marki Zebra. Mały, litrowy, o średnicy 10 cm. Używam go rzadko, bo nie biorę lunchu do pracy, raczej zadowalam się garstką suszonych owoców, ale można na nim polegać zarówno jak chodzi o gotowanie w terenie, jak i codzienne przenoszenie posiłków. I kubek Tatonki z odchylanymi uszami, pasujący do butelek Nalgene. Korzystam codziennie i nie widać po nim śladów zużycia. Podobnietrwały jest tytanowy kubek Esbit, prezent od rodziny. Tytanowa łyżka do kompletu. Kolejne dwa graty, które raczej mnie przeżyją.
Aeropress. Zasługuje na osobny tekst.

Lampa kreślarska z Ikei
-----------------------
Po prostu. Prosta i tania lampa, która służy nam od kilkunastu lat i nie zużywa się za szybko. Model zdominował sekto budżetowych lamp kreślarskich. Prawdziwy, ponadczasowy klasyk.
 
 
 # Zima w mieście
2019-12-14

Dom rano pachnie kawą i dymem z pieca, ciepłem i spokojem. Nie śpię już od paru godzin, za oknem nadal jest ciemno, o brzasku skoczę na zakupy, bo w ten weekend trzeba przytargać do domu więcej sprawunków niż zwykle. Sprzątnąć więcej niż zwykle. W następny weekend zaczynają się święta.

Dzień zacząłem od zepsucia linuksowego systemu (ponownie), posprzątaniu po tym zdarzeniu i postawieniu wszystkiego na nogi, na szczęście z notatkami na pendrajwie ostatni etap zajął dosłownie kilka minut i mam nawet pomysł na dalsze uproszczenie tego procesu. W planach na dziś mam jeszcze spacer po chaszczach i palenie w piecach przez resztę dnia. Porządki, pranie, wymyślanie świątecznych prezentów, zupełnie normalne sprawy.


# Marzenia
2019-12-17

Marzę o życiu w małym domku na kołach. Chatce. Ciepłej, komfortowej, pachnącej przyprawami. O maszynce do mieszkania na tyle małej, żebym mógł ją przemieścić siłą własnych mięśni, umieścić na kołach i przewieźć albo postawić na barce i gdzieś popłynąć. Dwa-trzy małe okna, wygodny stolik i krzesło, łóżko od którego nie rozbolą mnie plecy, trochę miejsca na podstawowe graty. 

Marzę o tym, żeby moje zdjęcia w końcu zaczęły trafiać do ludzi. Żebym bez wstydu mógł o sobie powiedzieć, że jestem fotografem. Żeby to się zaczęło kręcić w tę właściwą stronę.


# Początki
2019-12-09

Zim
---
Po kilku latach przerwy wróciła do mnie myśl o dokumentowaniu życia w formie użytecznej dla postronnego czytelnika. Postanowiłem na początek napisać o rzeczach, które inaczej łatwo byłoby mi zapomnieć. I, oczywiście, musiałem zacząć od przygotowania sobie środowiska pracy. Przez jakiś czas marzyłem o systemie, w którym mógłbym bezpośrednio publikować swoje notatki. Napisać, wcisnąć guzik i w ten sposób coś opublikować albo poprawić. Używałem wielu różnych aplikacji do prowadzenia notatek, jedną z najlepszych był zawsze skromny, darmowy Zim. Odpowiednio skonfigurowany edytor nie przeszkadza w pisaniu, dzięki pluginom mogę np. zamienić go w minimalistyczny edytor ułatwiający skupienie, a przy zastosowaniu dowolnego narzędzia do synchronizacji danych mogę swobodnie przesiadać się między różnymi systemami bez ryzyka, że coś się wykrzaczy albo rozsypie. 

Przez lata mój windowsowy komputer obrósł masą niepotrzebnych danych, więc zacząłem od wybrania nowego systemu i nowego środowiska. Żadnych ikon na pulpicie, żadnego zbędnego oprogramowania, nic, co by mnie rozpraszało. Z założenia miał to być lekki system na pendrajwie, coś, co postawię raz i później przez parę lat będę mógł swobodnie korzystać, a w razie portzeby nie będzie problemu z rekonstrukcją. Jeden pendrajw miał działać na obu domowych kompach. Sprawdziłem wszystkie dystrybucje linuksowe pojawiające się w zestawieniach "top X Linux live" i bezproblemowy okazał się tylko Slax. Puppy Linux wyglądał obiecująco, ale miał problemy z obsłużeniem laptopowego wifi. Do obu tych dystrybucji z różnych powodów co jakiś czas wracam, w tym wypadku Slax zwyczajnie okazał się skuteczniejszy w wykrywaniu karty wifi w laptopie.

Linux
-----
Slax to bardzo mała dystrybucja, więc użytkowanie zacząłem od przygotowania sobie paczek z oprogramowaniem. Użyłem do tego skryptu apt2sb, który wygrzebałem na forum. Przygotowałem co następuje:

* Zim razem z rekomendowanym modułem do sprawdzania pisowni i polskim słownikiem aspell. Myślałem też o Publii i może spróbuję po przejściu na 64-bitową wersję systemu.
* MOC z rekomendowanymi bibliotekami ffmpeg, ponieważ w systemie nie znalazłem odtwarzacza muzyki.
* edytor tekstu geany, dość rozbudowany jak na podstawowe narzędzie, ale paczka wyszła całkiem niewielka
* ncftp
* przeglądarki Lynx (Dillo nie działa za dobrze, Chromium i Firefox w podczas używania szybko puchną, ale zainstalowałem również Firefoxa)
* alpine, klienta poczty działającego z wiersza poleceń
* rodzinę fontów Lato

Oraz, korzystając z instrukcji podanych na stronie slax.org:

* zmodyfikowane szablony do Zima
* tapetę - jedno z ulubionych zdjęć z Flickra.


Konfiguracja
------------
Następnie wyłączyłem komputer i usnąłem z pendrajwa plik changes.dat, kasując zapisane przez system dane, zostawiając tylko wytworzone przez siebie moduły z oprogramowaniem. Pierwszą rzeczą, którą zrobiłem po starcie od zera było ustawienie układu klawiatury na polski. I już mogłem zaczynać pisać. Wklepałem hasło do wifi, ustawiłem strefę czasową (``timedatectl set-timezone Europe/Warsaw``), włączyłem sprawdzanie pisowni w Zimie (ustawiłem też język na "``pl``") i skonfigurowałem tam co się dało. Jeszcze taki bajer: ``echo 'Mod4 e :Exec pcmanfm' >> ~/.fluxbox/keys`` żeby wygodnie porobić coś z plikami i dopisanie Hidden=true na końcu irytujących wpisów w /usr/share/applications. Skonfigurowałem klienta poczty alpine i przeglądarkę, zainstalowałem kilka dodatków. Zapisałem te zmiany jako moduł (poleceniem ``savechanges``).
 Jeżeli w międzyczasie nic się nie posypało, to chyba można pracować?

Domena i hosting
----------------
Przyszła pora na postawienie na nogi tzw. "mojej stronki".
Wybrałem hosting, na początek zdecydowałem się na InfinityFree, mogę tam bezproblemowo i za darmo publikować. Myślałem też o Git Pages i ostatecznie chyba tam się przesiądę. Hosting nie dodaje reklam na stronach, można korzystać z bezpłatnej domeny... Naprawdę niewiele potrzebowałem: żadnego PHP, żadnego Wordpressa, po prostu miejsce na notatki, na refleksje, spostrzeżenia i rozwiązania problemów. Jest to też miejsce, w którym bez problemu można własną stronę hostować na darmowej domenie.

Transfer plików
---------------
Wysyłam strony przy pomocy polecenia ``ncftpput -u UŻYTKOWNIK -p HASŁO -R ADRES.EFTEPA /htdocs /ścieżka/do/notesu/*``
Zastanawiam się nad użyciem w przyszłości narzędzia rsync (miałbym dzięki temu jedną paczkę mniej w systemie), ale posiadanie osobnego hasła do FTP wydaje mi się wystarczające, a obawiam się, że straciłbym dzień albo dwa na rozgryzaniu podstaw korzystania z ssh, jeżeli darmowy hosting w ogóle daje taką możliwość.


Ciekawe czy zapisze
